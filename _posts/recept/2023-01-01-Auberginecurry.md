---
layout: single
title: "Auberginecurry met citroengras en kokos"
date: 2023-01-01 12:00:00 +0000
published: true
categories: ["Recepten"]
tags: ["Recept"]
author: Tom Kerkhove
---

# Ingrediënten
Voor dit gerecht heb je volgende ingrediënten nodig voor 4 personen:

- 4 middelgrote aubergines (uiteinden afgesneden, in de breedte gehalveerd en dan in parten van 2cm)
- 1 el olie
- 6 dl volvette kokosmelk
- 2 stengels citroengras, gekneusd met een deegroller
- 4 lente-uien, grof gehakt
- 2 teentjes knoflook, geperst
- 6 kaffir-limoenblaadjes, grof gescheurd
- 1 tl kurkumapoeder
- 1 tl komijnpoeder
- Flink mespunt rode chilivlokken (eventueel)
- 50 g ongezouten pinda’s, grof gehakt
- Geraspte schil van ½ onbehandelde limoen
- Zout

# Bereidingswijze

1. Verwarm de oven voor op 200°C
2. Leg de aubergineparten in een braadslee, schenk de olie erbij en schep de aubergine met de handen er goed door.
3. Rooster de parten 20 minuten in de oven, keer ze halverwege.
4. Doe de kokosmelk, het citroengras, de lente-ui, knoflook, kaffir-limoenblaadjes, kurkuma, komijn, eventueel de chilivlokken en een flinke snuf zout in een grote kom en meng alles goed.
5. Neem de braadslee uit de oven en schenk het kokosmengsel over de aubergineparten; keer elke part om om ervoor te zorgen dat ze er allemaal mee bedekt raken. Zet ze nog 10 minuten in de oven.
6. Verdeel de pinda’s over een bakplaat en schuif deze de laatste 7 minuten van de bereidingstijd bij de curry in de oven.
7. Haal braadslee en bakplaat uit de oven en zet de auberginecurry opzij. Doe de pinda’s in een vijzel en stamp ze licht. Voeg de limoenrasp en een snufje zout toe.
8. Verwijder de kaffir-limoenblaadjes en het citroengras uit de auberginecurry en gooi ze weg.
9. Strooi het pinda-limoenraspmengsel erover en serveer.