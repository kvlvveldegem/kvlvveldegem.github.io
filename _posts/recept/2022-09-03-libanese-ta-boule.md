---
layout: single
title: "Libanese ta boule met parel couscous"
date: 2022-09-03 12:00:00 +0000
published: true
categories: ["Recepten"]
tags: ["Recept"]
author: Tom Kerkhove
---

# Ingrediënten
Voor dit gerecht heb je volgende ingrediënten nodig voor 4 personen:

- 1 komkommer
- 3 tomaten
- 2 handvol bladpeterselie
- 1 rode ui
- 4 el citroensap
- 4 el granaatappelpitjes
- 250 g parelcouscous
- 1 el agavesiroop
- Komijnpoeder
- 4 kl sesam, geroosterd
- 4 el olijfolie
- Peper en zout

# Bereidingswijze

1. Gaar de parelcouscous volgens de aanwijzingen op de verpakking in gezouten water.
2. Spoel intussen de peterselie, schud droog en trek de blaadjes van de takjes.
3. Hou een paar blaadjes opzij voor de afwerking en hak de rest fijn.
4. Pel de ui en snipper fijn.
5. Spoel de komkommer en de tomaten. 
6. Halveer de komkommer in de lengte en verwijder de pitjes.
7. Snij de tomaten in kwartjes en verwijder eveneens de petjes.
8. Snij de komkommer en de tomaten in kleine blokjes.
9. Vermeng het citroensap met de agavesiroop, de olie, de komijn, peper en zout.
10. Laat de couscous in een zeef schrikken onder koud water en laat uitlekken.
11. Lepel in een kom,samen met de komkommer, de tomaten,de peterselie en de rode ui.
12. Giet de dressing erover en breng op smaak.
13. Verdeel over kommetjes, bestrooi met granaatappelpitjes en sesam en werk af met de overige peterselie.
14. Lekker met flatbread en schijfjes citroen.
