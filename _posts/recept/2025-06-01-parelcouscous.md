---
layout: single
title: "Parelcouscous met mozzarella en watermeloen"
date: 2025-06-01 12:00:00 +0000
published: true
categories: ["Recepten"]
tags: ["Recept"]
author: Tom Kerkhove
---

# Ingrediënten

Voor dit gerecht heb je volgende ingrediënten nodig voor 4 personen:

- Komkommer 1
- Pitarme watermeloen 0.5
- Granaatappelpitten 4 el
- Basilicum van 1 plantje
- Platte peterselie van 1 plantje
- Sjalot 1
- Buffelmozzarella 2 bollen
- Parelcouscous 200 g
- Pijnboompitten 75 g
- Extra vierge olijfolie 4 el
- Appelazijn 4 el
- Groentebouillon 1 blokje
- Zwarte peper
- Zout

# Bereidingswijze

1. Kook de parelcouscous gaar in 1 L water samen met het bouillonblokje.  Giet af, spoel onder koud water en laat uitlekken.
2. Snipper intussen het basilicum, de peterselie en de sjalot fijn.  Rooster de pijnboompitten goudbruin in een pan met antiaanbaklaag, zonder vetstof.
3. Schil de komkommer en snij in de lengte in 2.  Verwijder de zaadjes met een koffielepel en snij de komkommer in halvemaantjes.
4. Snij het vruchtvlees van de meloen in hapklare driehoekjes. Laat de buffelmozzarella uitlekken.
5. Doe de parelcouscous in een slakom en voeg de komkommer, de kruiden, de sjalot, de granaatappelpitjes, de watermeloen en de pijnboompitten toe. Breng op smaak met 3/4 van de olijfolie en de appelazijn. Kruid met peper en zout.
6. Trek de mozzarella in stukken en verdeel over de salade. Besprenkel met de rest van de olijfolie en kruid met zwarte peper.
 