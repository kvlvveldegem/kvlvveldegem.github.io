---
layout: single
title: "Aardappel gevuld met ratatouille"
date: 2022-08-01 12:00:00 +0000
published: true
categories: ["Recepten"]
tags: ["Recept"]
author: Tom Kerkhove
---

# Ingrediënten
Voor dit gerecht heb je volgende ingrediënten nodig:

- 4 grote vastkokende aardappelen
- 2 tomaten
- 5 ontpitte zwarte olijven
- 1/2 paprika
- 1/2 courgette
- 1/2 aubergine
- 1 sjalot
- 1 teentje knoflook
- 3 eetlepels olijfolie
- 100 gr grof zout
- 1/2 koffielepel Provençaalse kruiden
- 1/4 koffielepel paprikapoeder
- Peper & zout

# Bereidingswijze

**Vooraf:**

1. Prik met een vork enkele keren in de ongeschilde aardappels.
2. Verdeel het grof zout in een overschotel en leg er de aardappelen op.
3. Plaats ze gedurende 1 u, in een op 190 graden voorverwarmde oven. Laat ze daarna afkoelen.

**Bereiding ratatouille :**

1. Snij alle groenten (tomaten,paprika, courgette, aubergine, olijven, sjalotje en knoflook) in kleine stukjes
2. Verhit 1 eetlepel olijfolie in een kookpan, voeg de fijngesnipperde sjalot en knoflook en alle groeten toe, laat even stoven.
3. Meng er de olijven onder en kruid met Provençaalse kruiden, het paprikapoeder en wat peper. 
4. Dek af en laat gedurende 20 min. sudderen op een zacht vuurtje.
5. Snij, in de lengte een hoedje van de aardappelen en hol ze voor de helft uit. Kruid met peper en zout.
6. Strijk 4 grote vellen aluminiumfolie in, met telkens 1/2 eetlepel olijfolie.
7. Leg er de uitgeholde aardappel in en vul op met de ratatouille. Zet het aardappeldekseltje er terug op en vouw de papillot dicht.
8. Bak de aardappel papillotten gedurende 15 à 20 min. Op de BBQ.