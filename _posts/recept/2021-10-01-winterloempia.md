---
layout: single
title: "Winterloempia met spek (hapje)"
date: 2021-10-01 12:00:00 +0000
published: true
categories: ["Recepten"]
tags: ["Recept"]
author: Tom Kerkhove
---

# Ingrediënten
Voor dit gerecht heb je volgende ingrediënten nodig voor 12 hapjes:

- 15 fijne sneetjes gerookt spek
- 1 pastinaak
- 1 prei
- 3 takjes verse peterselie
- 1 teentje knoflook
- 2 eetl. boter
- 4 vellen brickdeeg
- 2 eetl. olijfolie
- Peper en zout

# Bereidingswijze

1. Verwarm de oven op 180°
2. Schil de pastinaak en snij in blokjes van ½ cm
3. Snipper de blaadjes peterselie en het knoflook fijn
4. Snij de prei in heel fijne ringen met eventueel harde stukjes uit het spek.
5. Verhit de olijfolie in een kookpot en bak de pastinaak, het knoflook en de prei in 10 min. gaar.
6. Roer er de peterselie onder en kruid met peper en zout. Laat eventueel uitlekken als er nog kookvocht is.
7. Smelt intussen de boter in een steelpannetje en bestrijk de bovenkant van elk vel brickdeeg met boter.
8. Draai ze nadien om en verdeel de sneetjes spek over de vellen brickdeeg  (leg ze naast elkaar op elk vel)
9. Verdeel de groenten over de vellen brickdeeg en rol elk vel op tot een worst en snij in 3 gelijke stukken van ong. 2 cm.
10. Schik naast elkaar op een bakplaat met bakpapier en zet 10 à 15 min. in de voorverwarmde oven.
